---
layout: page
title: Terms and Conditions (NL)
permalink: /terms-conditions/nl/
---

# **GEBRUIKSVOORWAARDEN**

Laatst herzien op 5 oktober 2021

Welkom bij TapToChill. Deze Gebruiksvoorwaarden afgesloten tussen u en:

TapToChill

Noormannenstraat 38

Leuven 3000

België

De termen (&#39;ons&#39;, &#39;we,&#39; het &#39;Bedrijf&#39; of &#39;TapToChill&#39;) verwijzen naar TapToChill

## **1. Aanvaarding van Gebruiksovereenkomst.**

Door een TapToChill-account aan te maken, hetzij via een mobiel apparaat, een mobiele applicatie of een computer (gezamenlijk, de &#39;Dienst&#39;), gaat u akkoord met (i) deze Gebruiksvoorwaarden, (ii) ons Privacybeleid, onze Veiligheidstips enonze Community-richtlijnen (die je onderaan kunt terugvinden), waarvan elk door verwijzing is opgenomen in deze Overeenkomst, en (iii) enige voorwaarden bekendgemaakt aan en overeengekomen met u als u aanvullende functies, producten of diensten aanschaft die wij bieden op de Dienst (gezamenlijk deze &#39;Overeenkomst&#39;). Indien u de voorwaarden van deze Overeenkomst niet accepteert en er niet mee akkoord gaat door de voorwaarden van deze Overeenkomst gebonden te zijn, dient u de Dienst niet te gebruiken.

Wij kunnen van tijd tot tijd wijzigingen aanbrengen aan deze Overeenkomst en de Dienst. We kunnen dit doen om diverse redenen, onder andere om wijzigingen van of vereisten in de wet, nieuwe functies of wijzigingen in bedrijfspraktijken te weerspiegelen. De meest recente versie van deze Overeenkomst zal op de Dienst wordt geplaatst en u dient regelmatig de meest recente versie te raadplegen. De meest recente versie is de versie die van toepassing is. Indien de wijzigingen uw rechten en verplichtingen wezenlijk veranderen, zullen wij u voor de inwerkingtreding van de wijzigingen (tenzij we dat niet kunnen krachtens de geldende wetgeving) via redelijke middelen op de hoogte stellen van de wijzigingen, bijvoorbeeld middels een kennisgeving via de Dienst of per e-mail. Indien u gebruik blijft maken van de Dienst nadat de wijzigingen in werking zijn getreden, gaat u akkoord met de herziene Overeenkomst.

## **2. Geschiktheid.**

U moet ten minste 18 jaar oud zijn om een account aan te maken op TapToChill en om gebruik te maken van de Dienst. Door een account aan te maken en gebruik te maken van de Dienst, verklaart en garandeert u dat:

- u een bindende overeenkomst kunt aangaan met TapToChill,
- u geen persoon bent die niet gebruik mag maken van de Dienst op grond van de wetten van de Verenigde Staten of een ander toepasselijk rechtsgebied (bijvoorbeeld: u staat niet op de lijst van het Amerikaanse Ministerie van Financiën van speciaal aangeduide staatsburgers (Specially Designated Nationals) of wordt niet weerhouden door een soortgelijk verbod),
- u deze Overeenkomst zult nakomen en zult voldoen aan alle toepasselijke lokale, staats-, nationale en internationale wetten, regels en voorschriften, en
- u nooit veroordeeld bent voor een misdrijf of een strafbaar feit (of een misdaad van vergelijkbare ernst), een seksueel misdrijf of een misdaad met geweldpleging en dat u zich niet hoeft te registreren als zedendelinquent in een staats-, federaal of lokaal register voor zedendelinquenten.

## **3. Uw Account.**

Om TapToChill te gebruiken, kunt u op verschillende manieren inloggen, onder andere met uw Google-inloggegevens. Als u ervoor kiest uw Google-inloggegevens te gebruiken, geeft u ons het recht om toegang te krijgen tot bepaalde Google-accountinformatie en deze te gebruiken. Raadpleeg, voor meer informatie over de gegevens die wij van u verzamelen en hoe we deze gebruiken, ons Privacybeleid.

U bent verantwoordelijk voor het vertrouwelijk houden van uw inloggegevens die u gebruikt om in te loggen op TapToChill, en u bent uitsluitend verantwoordelijk voor alle activiteiten die plaatsvinden op naam van die inloggegevens. Als u denkt dat iemand toegang heeft gekregen tot uw account, neem dan onmiddellijk contact op met ons via de Dienst of met de contactinformatie onderaan dit document.

## **4. Wijzigen van de Dienst en beëindiging.**

TapToChill streeft er altijd naar om de Dienst te verbeteren en u aanvullende functies te bieden die u interessant en nuttig zult vinden. Dit betekent dat wij van tijd tot tijd nieuwe productfuncties of -uitbreidingen kunnen toevoegen, en ook functies kunnen verwijderen, en indien deze handelingen geen wezenlijk effect hebben op uw rechten of verplichtingen, hoeven we u niet van tevoren op de hoogte te stellen van deze handelingen. Wij kunnen de Dienst volledig opschorten, in welk geval wij u van tevoren zullen inlichten tenzij verzachtende omstandigheden, zoals veiligheids- of beveiligingsoverwegingen, ons hiervan weerhouden.

U kunt te allen tijde en om welke reden dan ook uw account beëindigen door de instructies op te volgen in de &#39;Instellingen&#39; van de Dienst. **Als u echter een betalingsaccount van een derde partij gebruikt, bijvoorbeeld de App Store of de iTunes Store van van Apple (&#39;App Store&#39;) of de Google Play Store, moet u uw in-app aankopen via dat account beheren, om te voorkomen dat u extra kosten in rekening worden gebracht.**TapToChill kan te allen tijde, zonder kennisgeving aan u, uw account opheffen ingeval TapToChill van mening is dat u deze Overeenkomst heeft geschonden. Na een dergelijke beëindiging heeft u geen recht op enige restitutie voor in-app aankopen.

Nadat uw account is opgeheven, zal deze Overeenkomst aflopen, hoewel de volgende bepalingen nog steeds van toepassing zullen zijn op u en TapToChill: paragraaf 4, paragraaf 5 en paragraaf 12 tot en met 19.

## **5. Veiligheid; uw interacties met andere Leden.**

Hoewel TapToChill ernaar streeft om een respectvolle ledenervaring te bieden, is TapToChill niet verantwoordelijk voor het gedrag van een lid in de Dienst of daarbuiten. U gaat ermee akkoord om voorzichtig te zijn tijdens interacties met andere leden, met name wanneer u ervoor kiest om te communiceren buiten de Dienst of om elkaar persoonlijk te ontmoeten. Daarnaast gaat u ermee akkoord om vóór uw gebruik van de Dienst de Veiligheidstips van TapToChill te lezen en op te volgen. U stemt ermee in geen financiële informatie te verstrekken (bijvoorbeeld uw creditcard- of bankgegevens), of geld over te maken of op andere wijze over te schrijven aan andere leden.

ALLEEN U BENT VERANTWOORDELIJK VOOR UW INTERACTIES MET ANDERE LEDEN. U BEGRIJPT DAT TapToChill GEEN ONDERZOEKEN NAAR DE CRIMINELE ACHTERGROND VAN HAAR LEDEN UITVOERT OF ANDERSZINS ONDERZOEK INSTELT NAAR DE ACHTERGROND VAN HAAR LEDEN. TapToChill GEEFT GEEN VERKLARING OF GARANTIES M.B.T. HET GEDRAG OF DE COMPATIBILITEIT VAN LEDEN.

## **6. Rechten die**  **TapToChill**  **aan u verleent.**

TapToChill verleent u een persoonlijke, wereldwijde, royaltyvrije, niet-overdraagbare, niet-exclusieve, herroepelijke en niet-sublicentieerbare licentie om toegang te krijgen tot en gebruik te maken van de Dienst. Deze licentie heeft als enig doel u gebruik te laten maken van de voordelen van de Dienst zoals beoogd door TapToChill en toegestaan op grond van deze Overeenkomst. Daarom gaat u ermee akkoord om:

- de Dienst of inhoud in de Dienst niet te gebruiken voor commerciële redenen zonder onze schriftelijke toestemming;
- auteursrechtelijk materiaal, afbeeldingen, handelsmerken, handelsnamen, dienstmerken, of andere intellectuele eigendom, inhoud of gevoelige informatie die toegankelijk zijn via de Dienst, niet te kopiëren, aan te passen, over te dragen, afgeleide werken ervan te creëren, te gebruiken, of na te maken op welke manier dan ook, zonder de voorafgaande schriftelijke toestemming van TapToChill;
- niet te zeggen of te insinueren dat verklaringen die u doet onderschreven worden door TapToChill;
- geen robot, bot, spider, crawler, scraper, applicatie voor het vinden/zoeken van websites, proxy of ander(e) handmatig of automatisch apparaat, methode of proces te gebruiken om gegevens te bekijken, op te halen of indexeren, &#39;data te minen&#39;, of op enigerlei wijze de navigatiestructuur of presentatie van de Dienst of de inhoud ervan te reproduceren of te omzeilen;
- de Dienst niet te gebruiken op een wijze die de Dienst, of de servers of netwerken die verbonden zijn aan de Dienst, kunnen onderbreken, verstoren of die een negatief effect erop kan hebben;
- geen virussen of andere kwaadaardige codes te uploaden of anderszins de beveiliging van de Dienst aan te tasten;
- geen kopteksten te manipuleren of anderszins identificatiemiddelen te manipuleren om de herkomst van informatie overgedragen aan of via de Dienst te verhullen;
- geen deel van de Dienst zonder de voorafgaande schriftelijke goedkeuring van TapToChill te &#39;framen&#39; of te &#39;spiegelen&#39;;
- geen metatags of code of andere apparaten te gebruiken die verwijzingen naar TapToChill of de Dienst (of een handelsmerk, handelsnaam, dienstmerk, logo of slogan van TapToChill) bevatten om iemand te verwijzen naar een andere website voor welk doeleinde dan ook;
- geen enkel deel van de Dienst aan te passen, te wijzigen, in sublicentie te geven, te vertalen, te verkopen, reverse-engineering toe te passen, te ontcijferen, te decompileren of anderszins te demonteren, of anderen dit te laten doen;
- geen applicaties van derden te gebruiken of te ontwikkelen die werken met de Dienst of de Content of informatie van andere leden zonder onze schriftelijke toestemming;
- de TapToChill-applicatieprogrammeringsinterface niet te gebruiken, toegang daartoe te verkrijgen of te publiceren zonder onze schriftelijke toestemming;
- de kwetsbaarheid van onze Dienst of welk systeem of netwerk dan ook niet te peilen, scannen of testen.
- welke activiteit dan ook die deze Overeenkomst schendt niet aan te moedigen of te bevorderen.

TapToChill kan een onderzoek instellen en juridische stappen ondernemen in reactie op illegaal en/of onbevoegd gebruik van de Dienst, waaronder het opheffen van uw account.

Van enige software die wij u verstrekken mag u upgrades, updates of andere nieuwe functies automatisch downloaden of installeren. U kunt deze automatische downloads door de instellingen van uw apparaat aan te passen.

## **7. Rechten die u aan**  **TapToChill**  **verleent.**

Door een account te maken verleent u TapToChill een wereldwijd, overdraagbaar, sublicentieerbaar, royaltyvrij recht en een wereldwijde, overdraagbare, sublicentieerbare, royaltyvrije licentie om informatie waarvoor u ons de machtiging geeft om deze in te zien via Google, maar ook alle informatie die u post, uploadt, weergeeft of op een andere manier beschikbaar maakt (samen &#39;posten&#39; genoemd) op de Dienst of aan andere leden doorgeeft (samen &#39;Content&#39; genoemd) te hosten, op te slaan, te gebruiken, te kopiëren, weer te geven, te reproduceren, aan te passen, te bewerken, te publiceren, te wijzigen en te verdelen. TapToChills licentie op uw Content is niet-exclusief, met uitzondering van afgeleide werken die gemaakt zijn via het gebruik van de Dienst. TapToChill heeft bijvoorbeeld een exclusieve licentie op schermafbeeldingen van de Dienst waarop uw Content staat. Daarnaast geeft u TapToChill de machtiging om in uw naam te handelen met betrekking tot inbreukmakend gebruik van uw Content via de Dienst door andere leden of derden, zodat TapToChill het gebruik van uw Content buiten de Dienst kan voorkomen. Dit omvat uitdrukkelijk de bevoegdheid, maar niet de verplichting, om in uw naam kennisgevingen te verzenden indien uw Content door derden buiten de Dienst wordt overgenomen en gebruikt. Onze licentie voor uw Content is onderhevig aan uw rechten onder de toepasselijke wetgeving (bijvoorbeeld wetten met betrekking tot de bescherming van persoonsgegevens voor zover Content persoonlijke informatie bevat zoals gedefinieerd door die wetten) en is voor het beperkte doel voor het beheren, ontwikkelen, leveren en verbeteren van de Dienst en het onderzoeken en ontwikkelen van nieuwe. U stemt ermee in dat alle Content die u plaatst en waarvoor u ons machtigt deze op de Dienst te plaatsen, door andere leden kan worden bekeken en door iedereen die de Dienst bezoekt of eraan deelneemt kan worden bekeken (waaronder mensen die gedeelde Content van andere TapToChill-leden ontvangen).

U stemt ermee in dat alle informatie die u verstuurt na het aanmaken van uw account, waaronder informatie verstuurd vanaf uw Google-account, nauwkeurig en waar is en dat u het recht hebt om de Content te plaatsen op de Dienst en om de licentie te verlenen aan TapToChill.

U begrijpt en gaat ermee akkoord dat wij Content, die u plaatst als onderdeel van een Dienst, kunnen controleren of beoordelen. Wij kunnen Content, die naar ons oordeel deze Overeenkomst schendt of de reputatie van de Dienst kan aantasten, volledig of gedeeltelijk verwijderen.

Wanneer u contact hebt met onze klantenservicemedewerkers, gaat u ermee akkoord om respectvol en vriendelijk te zijn. Als wij vinden dat uw gedrag tegenover een van onze klantenservicemedewerkers of andere werknemers op welk moment dan ook dreigend, pestend of aanstootgevend is, behouden we ons het recht voor om uw account onmiddellijk op te heffen.

In ruil voor de toestemming van TapToChill om gebruik te mogen maken van de Dienst, gaat u ermee akkoord dat wij, onze gelieerde bedrijven en onze derden advertenties mogen plaatsen op de Dienst. Door het versturen van suggesties of feedback aan TapToChill over onze Dienst, gaat u ermee akkoord dat TapToChill dergelijke feedback kan gebruiken of delen, voor welke doeleinden dan ook, zonder u ervoor te vergoeden.

Houd er rekening mee dat TapToChill toegang heeft tot uw accountinformatie en Content en deze kan opslaan en onthullen indien dit wettelijk vereist is, door zijn overeenkomst met u uit te voeren, of indien wij naar eer en geweten geloven dat dergelijke toegang, opslag en onthulling een legitiem belang dient, om: (i) te voldoen aan juridische procedures; (ii) de Overeenkomst uit te voeren; (iii) te reageren op beweringen dat enige Content de rechten van derden schendt; (iv) te reageren op uw verzoeken om klantenservice; of (v) de rechten, het eigendom of de persoonlijke veiligheid van het Bedrijf of een andere persoon te beschermen.

## **8. Community-regels.**

Door gebruik te maken van de Dienst, gaat u ermee akkoord om:

- de Dienst niet te gebruiken voor een toepassing die illegaal of verboden is op grond van deze Overeenkomst
- de Dienst niet te gebruiken voor schadelijke of misdadige doeleinden
- de Dienst niet te gebruiken om TapToChill schade te berokkenen
- onze Community-richtlijnen, die we af en toe bijwerken, niet te schenden.
- leden niet te spammen, om geld te vragen of te bedriegen.
- geen persoon of entiteit te imiteren of afbeeldingen te plaatsen van een andere persoon zonder zijn of haar toestemming.
- niemand te pesten, te &#39;stalken&#39;, te intimideren, aan te vallen, lastig te vallen, te mishandelen of te belasteren.
- geen Content te plaatsen die iemands rechten schendt of daarop inbreuk maakt, waaronder rechten van publiciteit, privacy, auteursrecht, handelsmerk of ander intellectuele eigendomsrecht of contractrecht.
- geen Content te plaatsen die aangemerkt kan worden als haatzaaiend, dreigend, seksueel expliciet of pornografisch.
- geen Content te plaatsen die geweld aanspoort, of naaktheid of rauw of zinloos geweld bevat.
- geen Content te plaatsen waarmee racisme, onverdraagzaamheid, haat of enige vorm van lichamelijke schade tegen een groep of individu wordt aangemoedigd.
- niet om wachtwoorden te vragen voor welk doel dan ook, of persoonlijk identificeerbare informatie voor commerciële of onwettige doeleinden van andere leden, of persoonlijke informatie van iemand anders te verspreiden zonder zijn of haar toestemming.
- geen account van een ander lid te gebruiken, geen account te delen met een ander lid of meer dan één account te hebben.
- geen andere account te gebruiken als we uw account al hebben opgeheven, tenzij u onze toestemming hebt.

TapToChill behoudt zich het recht voor om uw account te onderzoeken en/of te beëindigen zonder restitutie van enige aankopen in het geval u inbreuk hebt gepleegd op deze Overeenkomst, u misbruik hebt gemaakt van de Dienst of zich op een manier heeft gedragen die TapToChill als ongepast of onwettig beschouwt, waaronder acties of communicaties die plaatsvinden binnen of buiten de Dienst.

## **9. Content van andere Leden.**

Hoewel TapToChill zich het recht voorbehoudt om Content die deze Overeenkomst schendt te beoordelen en verwijderen, is dergelijke Content de uitsluitende verantwoordelijkheid van het lid die deze plaatst, en TapToChill kan niet garanderen dat alle Content zal voldoen aan deze Overeenkomst. Indien u Content in de Dienst ziet die deze Overeenkomst schendt, meld het dan binnen de Dienst of met de contactinformatie onderaan dit document.

## **11. Kennisgeving en procedure voor het indienen van claims bij inbreuk op het auteursrecht.**

Als u denkt dat uw werk gekopieerd en geplaatst is op de Dienst op een manier die kan worden aangemerkt als inbreuk op het auteursrecht, kunt u een aanvraag indienen om het werk van de Dienst te verwijderen

Als u contact met ons opneemt over een vermeende inbreuk op het auteursrecht, vermeld dan altijd de volgende informatie:

- een elektronische of fysieke handtekening van de persoon die bevoegd is om te handelen namens de eigenaar van het auteursrechtelijke belang;
- een beschrijving van het auteursrechtelijke werk waarop volgens u inbreuk is gepleegd;
- een beschrijving van waar het materiaal waarop volgens u inbreuk is gepleegd, te vinden is op de Dienst (en een dergelijke beschrijving dient redelijkerwijs toereikend te zijn om ons in staat te stellen het vermeende inbreukmakende materiaal te vinden);
- uw contactgegevens, inclusief adres, telefoonnummer en e-mailadres, en de volledige naam van de auteursrechthebbende;
- een schriftelijke verklaring van u dat u te goeder trouw van mening bent dat het betwiste gebruik niet toegestaan is door de auteursrechthebbende, diens vertegenwoordiger of de wet; en
- een verklaring van u, afgegeven op straffe van meineed, dat de bovenstaande informatie in uw kennisgeving nauwkeurig is en dat u de auteursrechthebbende of bevoegd bent om te handelen namens de auteursrechthebbende.

TapToChill zal de accounts van leden die herhaaldelijk auteursrechten schenden, beëindigen.

## **12. Disclaimers.**

TapToChill LEVERT DE DIENST OP EEN &#39;AS IS&#39; EN &#39;AS AVAILABLE&#39; BASIS EN VOOR ZOVER TOEGESTAAN DOOR DE TOEPASSELIJKE WET, EN GEEFT GEEN GARANTIES VAN WELKE AARD DAN OOK, HETZIJ EXPLICIET OF IMPLICIET, WETTELIJK OF ANDERSZINS, TEN AANZIEN VAN DE DIENST (INCLUSIEF DE HIERIN VERVATTE CONTENT), INCLUSIEF, MAAR NIET BEPERKT TOT ENIGE IMPLICIETE GARANTIES VAN TOEREIKENDE KWALITEIT, VERKOOPBAARHEID, GESCHIKTHEID VOOR EEN BEPAALD DOEL OF NIET-INBREUK. TapToChill VERKLAART OF GARANDEERT NIET DAT (A) DE DIENST ONONDERBROKEN, VEILIG EN VRIJ VAN FOUTEN ZAL ZIJN, (B) ENIGE GEBREKEN OF FOUTEN IN DE DIENST HERSTELD ZULLEN WORDEN OF (C) DAT ENIGE CONTENT OF INFORMATIE DIE U VERKRIJGT OP OF VIA DE DIENST NAUWKEURIG ZAL ZIJN.

TapToChill IS NIET VERANTWOORDELIJK VOOR ENIGE CONTENT DIE U OF EEN ANDER LID OF DERDE PARTIJ PLAATST, VERSTUURT OF ONTVANGT VIA DE DIENST. ENIG MATERIAAL DAT WORDT GEDOWNLOAD OF ANDERSZINS VERKREGEN VIA HET GEBRUIK VAN DE DIENST WORDT GEBRUIKT NAAR UW EIGEN GOEDDUNKEN EN OP UW EIGEN RISICO.

## **13. Diensten van derden.**

De Dienst kan advertenties of promoties bevatten die worden aangeboden door derden en links naar andere websites of hulpbronnen. TapToChill is niet verantwoordelijk voor de beschikbaarheid (of het gebrek aan beschikbaarheid) van dergelijke externe websites of hulpmiddelen. Indien u ervoor kiest om te communiceren met derden via onze Dienst, zullen de voorwaarden van een dergelijke partij hun relatie met u beheersen. TapToChill is niet verantwoordelijk of aansprakelijk voor de voorwaarden of handelingen van dergelijke partijen.

## **14. Beperking van aansprakelijkheid.**

VOOR ZOVER TOEGESTAAN DOOR HET TOEPASSELIJK RECHT ZULLEN TapToChill, HAAR PARTNERS, WERKNEMERS, LICENTIEGEVERS OF DIENSTVERLENERS IN GEEN GEVAL AANSPRAKELIJK ZIJN VOOR ENIGE INDIRECTE, GEVOLG-, EXEMPLAIRE, INCIDENTELE, BIJZONDERE, PUNITIEVE OF VERGROTE SCHADE, INCLUSIEF, ZONDER BEPERKING, WINSTDERVING, HETZIJ DIRECT OF INDIRECT OPGELOPEN, OF ENIG VERLIES VAN GEGEVENS, GEBRUIK, GOODWILL OF ANDERE IMMATERIËLE VERLIEZEN ALS GEVOLG VAN: (I) UW TOEGANG TOT OF GEBRUIK VAN OF ONMOGELIJKHEID OM TOEGANG TE KRIJGEN TOT OF GEBRUIK TE MAKEN VAN DE DIENST, (II) HET GEDRAG OF DE CONTENT VAN ANDERE LEDEN OF DERDE PARTIJEN OP, VIA, OF NA GEBRUIK VAN DE DIENST; OF (III) ONBEVOEGDE TOEGANG, GEBRUIK OF AANPASSING VAN UW CONTENT, ZELFS INDIEN TapToChill IN KENNIS IS GESTELD VAN DE MOGELIJKHEID VAN DERGELIJKE SCHADE. IN GEEN GEVAL ZAL DE SAMENGEVOEGDE AANSPRAKELIJKHEID VAN TapToChill TEGENOVER U VOOR ALLE CLAIMS DIE BETREKKING HEBBEN OP DE DIENST, HET BETAALDE BEDRAG, INDIEN VAN TOEPASSING, DOOR U AAN TapToChill BETAALD VOOR DE DIENST GEDURENDE HET HEBBEN VAN EEN ACCOUNTOVERSCHRIJDEN.

SOMMIGE RECHTSGEBIEDEN STAAN DE UITSLUITING OF BEPERKING VAN BEPAALDE SCHADE NIET TOE, ZODOENDE ZIJN SOMMIGE OF ALLE UITSLUITINGEN EN BEPERKINGEN IN DEZE PARAGRAAF MOGELIJK NIET VAN TOEPASSING OP U.

## **16. Toepasselijk recht.**

Voor zover het de partijen op grond van deze Voorwaarden is toegestaan een rechtszaak te starten, komen jij en TapToChill overeen dat alle vorderingen en geschillen (op basis van een overeenkomst of anderszins) voortvloeiend uit of in verband met de Voorwaarden of het gebruik van de Diensten uitsluitend worden voorgelegd aan de rechtbanken in België, tenzij de wetgeving van het land waarin je woont dit verbiedt. Jij en TapToChill stemmen in met de exclusieve rechtsbevoegdheid van deze gerechtshoven.

## **18. Vrijwaring door u.**

U gaat ermee akkoord om, voor zover toegestaan op grond van het toepasselijke recht, TapToChill, onze partners, en hun en onze respectieve functionarissen, bestuurders, vertegenwoordigers en werknemers te vrijwaren en verdedigen tegen en schadeloos te stellen voor enige en alle klachten, eisen, claims, schade, verliezen, kosten, aansprakelijkheden en uitgaven, waaronder advocatenhonoraria, als gevolg van of voortvloeiend uit, of verband houdend met uw toegang tot of gebruik van de Dienst, uw Content of uw schending van deze Overeenkomst.

## **19. Volledige Overeenkomst; overig.**

Deze Overeenkomst, inclusief het Privacybeleid,de Veiligheidstips, de Community-richtlijnen en enige voorwaarden die aan u zijn bekendgemaakt en door u zijn aanvaard bij het aanschaffen van aanvullende functies, producten of diensten die we op de Dienst aanbieden, bevat de volledige overeenkomst tussen u en TapToChill omtrent het gebruik van de Dienst. Indien een bepaling van deze Overeenkomst ongeldig wordt geacht, blijft de rest van deze Overeenkomst volledig van kracht. De tekortkoming van het Bedrijf in het uitvoeren of afdwingen van een recht of bepaling van deze Overeenkomst vormt geen afstandsverklaring van dergelijk(e) recht of bepaling. U gaat ermee akkoord dat uw TapToChill-account niet-overdraagbaar is en dat al uw rechten op uw account en de Content ervan zullen vervallen na uw overlijden. Geen agentschap, partnerschap, joint venture, zaakwaarnemer of andere speciale relatie of dienstverband wordt gevormd als gevolg van deze Overeenkomst en u mag geen verklaringen doen namens TapToChill of TapToChill op welke manier dan ook binden.

#
# **Veiligheidstips**

Nieuwe mensen ontmoeten is spannend, maar u moet altijd voorzichtig zijn als u omgaat met iemand die u niet kent. Gebruik uw gezond verstand en stel uw veiligheid voorop, of u nu uw eerste berichten uitwisselt, of iemand persoonlijk ontmoet. Hoewel u het gedrag van anderen niet kunt controleren, zijn er toch een aantal dingen die u kunt doen om uw TapToChill-ervaring veilig te laten verlopen.

## **Online veiligheid**

- **Stuur nooit geld en deel geen financiële informatie**
Stuur nooit geld, vooral niet via een bankoverschrijving, zelfs niet als de persoon in kwestie beweert dat het een noodgeval is. Geld overschrijven is hetzelfde als contant geld sturen, het is bijna onmogelijk een transactie ongedaan te maken of het geld te traceren. Deel nooit informatie die kan worden gebruikt om toegang te krijgen tot uw financiële rekeningen. Meld het ons onmiddellijk als een andere gebruiker u om geld vraagt.
**Bescherm je persoonlijke gegevens**
Deel nooit persoonlijke informatie, zoals uw burgerservicenummer, uw thuis- of werkadres, of gegevens over uw dagelijkse routine (bijvoorbeeld dat u elke maandag naar een bepaalde sportschool gaat) met mensen die u niet kent. Beperk, als u kinderen heeft, de informatie die u deelt over uw kinderen op uw profiel en tijdens de eerste communicaties. Vermijd het delen van gegevens zoals de namen van uw kinderen, waar ze naar school gaan, hun leeftijd of hun geslacht.
- **Blijf op het platform**
Blijf voor uw gesprekken het TapToChill-platform gebruiken wanneer u iemand net leert kennen. Gebruikers met kwade bedoelingen proberen vaak het gesprek gelijk over te hevelen naar SMS, berichtenapps, e-mail of telefoon.
- **Pas op met lange-afstands- en overzeese relaties**
Kijk uit voor oplichters die beweren uit uw land te komen, maar ergens anders vastzitten, vooral als ze vragen om financiële hulp om naar huis terug te keren. Pas op met iemand die u niet persoonlijk wil ontmoeten en niet via de telefoon of een videogesprek met u wil spreken — het kan goed zijn dat deze persoon niet is wie hij of zij zegt te zijn. Als iemand uw vragen ontwijkt of een serieuze relatie pusht zonder u te ontmoeten of zonder u eerst te leren kennen — dan is dat een rode vlag.
- **Rapporteer alle verdachte en aanstootgevende gedragingen**
U weet wanneer iemand de grens heeft overschreden en wanneer iemand dat doet, willen wij dat weten. Blokkeer en rapporteer iedereen die onze voorwaarden schendt. Hier zijn een paar voorbeelden van schendingen:
  - Verzoeken om geld of donaties
  - Minderjarige gebruikers
  - Intimidatie, bedreigingen en aanstootgevende berichten
  - Ongepast of schadelijk gedrag tijdens of na een persoonlijke ontmoeting
  - Frauduleuze profielen
  - Spam of aansporingen tot koop, inclusief links naar commerciële websites of pogingen om producten of diensten te verkopen
- U kunt alle zorgen over verdacht gedrag afkomstig van een profielpagina of berichtenvenster melden. Bekijk onze Community-richtlijnen voor meer informatie.
- **Bescherm uw account**
Zorg ervoor dat u een sterk wachtwoord kiest en wees altijd voorzichtig wanneer u zich vanaf een openbare computer of een computer die u met anderen deelt aanmeldt op uw account. TapToChill zal u nooit een e-mail sturen waarin om uw gebruikersnaam en wachtwoord wordt gevraagd — Als u een e-mail ontvangt waarin om uw accountgegevens wordt gevraagd, dient u dit onmiddellijk te melden.

## **In persoon ontmoeten**

- **Heb geen haast**
Neem uw tijd en leer de ander kennen voor u ermee instemt iemand te ontmoeten of buiten TapToChill om mee te chatten. Wees niet bang om vragen te stellen om eventuele rode vlaggen of persoonlijke dealbreakers op het spoor te komen. Een telefoon- of videogesprek kan een nuttig screeningsinstrument zijn voorafgaande aan een ontmoeting.
- **Ontmoet iemand in het openbaar en blijf in het openbaar**
Ontmoet elkaar de eerste paar keer op drukke, openbare plaatsen — nooit bij u thuis, bij degenen met wie u hebt afgesproken thuis, of op een andere privélocatie. Beëindig het afspraakje als degene met wie u afgesproken hebt u onder druk zet om naar een privélocatie te gaan.
- **Laat vrienden en familieleden weten wat u van plan bent**
Laat een vriend of familielid weten wat u van plan bent, waar u heen gaat en wanneer. Zorg ervoor dat u uw telefoon altijd bij u hebt en dat deze opgeladen is.
- **Houd controle over uw vervoer**
We willen dat u de controle hebt over hoe u van en naar uw afspraakje komt, zodat u kunt vertrekken wanneer u maar wilt. Als u zelf rijdt is het een goed idee om een back-upplan te hebben, zoals een app om mee te rijden met iemand anders of een vriend om u op te komen pikken.
- **Ken uw beperkingen**
Wees u bewust welke effecten drugs of alcohol specifiek op u hebben — ze kunnen uw oordeel en uw alertheid aantasten. Als degene met wie u een afspraakje heeft probeert u onder druk te zetten om drugs te gebruiken of meer te drinken dan u wilt, moet u voet bij stuk houden en het afspraakje beëindigen.
- **Laat drankjes of persoonlijke voorwerpen niet onbeheerd achter**
Weet waar uw drankje vandaan komt en weet te allen tijde waar het is — accepteer alleen drankjes die direct door de barman of ober worden ingeschonken of geserveerd. Veel stoffen die in drankjes worden gedaan om seksueel geweld te vergemakkelijken zijn geurloos, kleurloos en smakeloos. Houd ook altijd uw telefoon, handtas, portemonnee en alles wat persoonlijke informatie bevat bij u.
- **Ga weg wanneer u zich ongemakkelijk voelt**
Het is oké om uw afspraakje te beëindigen als u zich ongemakkelijk voelt. Sterker nog, het is aan te bevelen. En als uw intuïtie u vertelt dat er iets niet in de haak is of u zich onveilig voelt, vraag dan de barman of de ober om hulp.

#
# **Communityrichtlijnen**

Welkom in de TapToChill-community. Als je eerlijk, vriendelijk en respectvol voor anderen bent, ben je hier altijd welkom. Als je dat opzettelijk niet bent, is het mogelijk dat je niet lang deel uitmaakt van onze community. Ons doel is om te zorgen dat gebruikers zich vrij kunnen uiten, op voorwaarde dat ze anderen daarmee niet beledigen. Bij TapToChill gelden dezelfde normen voor iedereen. We vragen je om rekening te houden met anderen, na te denken voordat je iets doet en onze communityrichtlijnen te volgen, zowel online als offline. Je hebt het goed gelezen: ook als je je offline niet goed gedraagt, kun je van TapToChill verbannen worden.

Hieronder staat een lijst met de beleidsregels van onze community. Als je dit beleid schendt, kun je van TapToChill verbannen worden. We menen het, zorg dat we niet naar links moeten swipen bij jou—want je krijgt geen tweede kans. We moedigen je aan om gedrag dat niet strookt met ons beleid te melden en om onze Veiligheidstips te lezen.

## **TapToChill**  **is niet voor:**

**Naaktheid/Seksuele inhoud**

We vragen je niet om je haar naar één kant te kammen. We vragen je zelfs niet om met twee woorden te spreken. Maar probeer het wel stijlvol te houden, zodat het door iedereen kan worden geapprecieerd. Geen naaktheid, geen seksueel expliciete inhoud en geen lijstje van al je seksuele verlangens in je biografie. Hou het proper.

**Pesterijen**

Je mag geen andere gebruikers lastigvallen of pesten, en je mag anderen niet aanmoedigen om dat te doen. Dat omvat het verzenden van ongevraagde seksuele content naar je contacten. Meldingen van stalking, bedreigingen, pesten, intimidatie worden erg serieus genomen.

**Geweld en lichamelijke schade**

Wij tolereren geen gewelddadige, grafische of bloederige inhoud op TapToChill, noch enige acties of inhoud die pleiten voor of dreigen met geweld van welke aard dan ook, inclusief het bedreigen of promoten van terrorisme. Fysieke aanvallen, dwang en geweldpleging zijn ten strengste verboden.

Inhoud die voor zelfmoord of zelfbeschadiging pleit of die zelfmoord of zelfbeschadiging verheerlijkt, is ook niet toegestaan. In deze situaties kunnen we een aantal stappen ondernemen om de gebruiker te helpen, inclusief het in contact brengen met hulpinstanties.

**Haatzaaierij**

Alle inhoud die racisme, onverdraagzaamheid, haat of geweld tegen individuen of groepen promoot, bepleit of goedkeurt op basis van factoren zoals (maar niet beperkt tot) ras, etniciteit, religieuze overtuiging, handicap, geslacht, leeftijd, nationale afkomst, seksuele geaardheid of genderidentiteit is niet toegestaan.

**Privégegevens**

Publiceer geen privégegevens, van jou of van iemand anders, waar anderen ze kunnen zien. Dit omvat socialezekerheidsnummers, paspoorten, wachtwoorden, financiële informatie of contactgegevens die niet openbaar zijn thuis-/werkadres.

**Spam**

Doe je niet anders voor dan je bent. Wees jezelf. Gebruik TapToChill niet om mensen naar externe websites te leiden via een link of anderszins.

**Promotie of lastigvallen**

Andere gebruikers lastigvallen is verboden op TapToChill. Je mag je contacten uitnodigen voor iets dat je doet, maar als het doel van je profiel is om te adverteren voor je evenement of bedrijf, non-profitorganisatie, politieke campagne of wedstrijd of om onderzoek te doen, kunnen we je account verwijderen. Hoewel we het echt leuk vinden dat je volgende week een comedyshow doet, mag je TapToChill niet gebruiken om de show te promoten.

**Prostitutie en mensenhandel**

Promotie van of pleiten voor commerciële seksuele diensten, mensenhandel of andere seksuele handelingen zonder wederzijds goedvinden is ten strengste verboden en zal ertoe leiden dat je account wordt verbannen van TapToChill.

**Scammen**

TapToChill heeft een nultolerantiebeleid voor elk soort agressief gedrag. Iedereen die probeert om persoonlijke informatie van andere gebruikers te weten te komen om die gegevens te gebruiken voor frauduleuze of illegale activiteiten, kan worden verbannen. Wie betrapt wordt op het doorgeven van zijn eigen financiële gegevens (PayPal, Venmo etc.) om geld te ontvangen van andere gebruikers, kan van TapToChill worden verbannen.

**Imitatie**

Wees jezelf! Doe niet alsof je iemand anders bent.

Boots geen persoon of entiteit na en doe niet alsof je met een persoon of entiteit bent geaffilieerd, verbonden of geassocieerd als dat niet zo is. Dat omvat parodie-accounts. Je Mike Pence-profiel mag dan nog zo hilarisch zijn, jij bent Mike Pence niet.

**Minderjarigen**

Je moet 18 jaar of ouder zijn om TapToChill te gebruiken. Als zodanig staan we geen afbeeldingen toe van niet-begeleide minderjarigen. Als je foto&#39;s van je kinderen wilt plaatsen, zorg er dan voor dat je ook op de foto staat. Als je een profiel ziet dat een niet-begeleide minderjarige bevat, waarin letsel aan een minderjarige wordt aangemoedigd of een minderjarige op een seksuele of suggestieve manier weergeeft, meld dit dan onmiddellijk.

**Inbreuk op copyright en handelsmerken**

Als het niet van jou is, plaats het dan niet. Als je TapToChill-profiel werk bevat dat auteursrechtelijk beschermd is of door anderen is gedeponeerd, mag je het niet weergeven, tenzij je de toestemming hebt.

**Illegaal gebruik**

Gebruik TapToChill niet om iets illegaals te doen. Als het in het echte leven illegaal is, is het illegaal op TapToChill.

**Eén persoon, één account**

TapToChill-accounts kunnen niet meerdere eigenaren hebben, dus maak geen account aan met je vriend(in) of partner. Zorg er bovendien voor dat je niet meerdere TapToChill-accounts hebt.

**Apps van derden**

Het gebruik van apps die door anderen dan TapToChill zijn gemaakt en die beweren onze service aan te bieden of speciale TapToChill-functies te ontgrendelen (zoals automatische swipers) is niet toegestaan.

**Ongebruikte accounts**

TapToChill is leuk om te gebruiken... altijd! Gebruik TapToChill aan zee, gebruik TapToChill op café. Gebruik TapToChill als je gaat dansen, gebruik TapToChill voor nieuwe kansen! Maar als je je 2 jaar lang niet bij je TapToChill-account aanmeldt, kunnen we je account verwijderen wegens inactiviteit.

TapToChill behoudt zich het recht voor om je account te onderzoeken en/of beëindigen zonder restitutie van enige aankopen in het geval je misbruik hebt gemaakt van de Dienst of je op een manier heeft gedragen die TapToChill als ongepast, onwettig of in strijd met de Gebruiksvoorwaarden beschouwt, waaronder acties of communicaties die plaatsvinden buiten de Dienst, maar die betrekking hebben op gebruikers die je ontmoet via de Dienst.

U kan ons altijd bereiken via de Dienst of via onderstaande gegevens:

TapToChill

Leuven 3000, Noormannenstraat 38, België

arnoud.wellens@outlook.com